---
title: "Chi Sono"
permalink: /chi-sono/
header:
  image: /assets/images/gabriele-baldassarre-splash-uniparthenope-2018.jpg
  caption: "**I sei gradi di separazione** - [**Università degli studi di Napoli Parthenope**](https://www.uniparthenope.it)"
  excerpt: "Chi è Gabriele Baldassarre? Data scientist, game designer, fotoamatore, wikipediano. Nerd."
---

**Gabriele è un data scientist e un data engineer da molti anni. Come Head of Analytics per [MRM//McCann](https://mrm-mccann.com) ha un bel po' di clienti soddisfatti in giro per l'Europa. Ma è soprattutto come papà di Davide che ha raccolto le sue più grandi e durature soddisfazioni. Se dovessi descriverlo, lo definirei un grande appassionato del suo lavoro, creativo, determinato e un po' secchione. E nerd, naturalmente.**

Ok, direi che come introduzione parlando in terza persona può bastare.

Spendo la mia giornata lavorativa in agenzia cercando di lavorare sui dati e cercando di proporre ai miei clienti qualcosa che valga la pena definire "data science". I colleghi mi definiscono un esteta (e un rompiscatole), ma io lo chiamo semplice amore per la scienza.

Sono bravo. Ma non abbastanza.

Per questo non ho mai smesso di studiare. Di notte, soprattutto, quando gli altri dormono. Mi cimento in un problema che mi incuriosisce, studio e faccio esperimenti. E alla fine, dopo averlo risolto, perdo interesse e passo al prossimo.

Questo blog, prima, era più generalista, era in lingua inglese ed era pieno di contenuti, inbound link e visitatori. Ma era dannatamente noioso. Così, alla fine ho deciso di rifondarlo su qualcosa che mi interessasse di più, anche se questo ha rappresentato il mio suicidio SEO.

La Social Network Analysis, appunto, è il mio campo di ricerca preferito. L'ho scoperta grazie a [Lada Adamic](http://www.ladamic.com) nel 2012 e da allora non l'ho più lasciata. La SNA, intendo; non Lada Adamic.

Quando non lavoro su numeri e grafi, e non gioco con mio figlio, mi diletto di [game design](https://9thcircle.it), di [fotografia](https://500px.com/theclue) e di [Wikipedia](https://it.wikipedia.org/wiki/Utente:TheClue).

Mi batto per l'[uso del punto e virgola](http://www.treccani.it/enciclopedia/punto-e-virgola_(La-grammatica-italiana). Non è facile, ma non è una causa disperata come l'uso del congiuntivo.

Massì, tutto sommato penso di star facendo un buon lavoro.
